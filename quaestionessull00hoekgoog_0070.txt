59

retur ¹), ad eam urbem tamquam amicam et sibi subiectam
venisset, cum revera ipse eam tum etiam armis recipere debuerit.
Dionem hoc loco quoque e Livio hausisse in promptu est
conicere.

Ad eam autem coniecturam confirmandam egregia occasio
oblata nobis estin narratione Orosii. Is enim cum de duobus
proeliis illis agit, quae Mario consuli a Muluccha flumine in
provinciam Romanam redeunti in itinere contra Iugurtham
et Bocchum gerenda fuerunt, etiam narrat Romanos tunc
prope a Cirta abfuisse et ad eam urbem primum pervenire
voluisse Marium. Sed is non ita rem eipenit quemadmodum
Sallustius facit, Cirtam tunc luisse in potestate hostium.
incipit enim narrationem suam his verbis: , postremo (Bocchus)
,apud Cirtam.. . ,adversum Romanos expectationem eius ’
,perantes . . . . occurrit” 2). Atqui, si Romani tunc Cirtam
expugnare instituerunt, ea urbs paullo ante ad Bocchum de-
fecerit necesse est. ld autem ipsum legitur apud Dionem.
Itaque concinentibus Oresio et Dione, iam de eorum auctore
communi nullo modo dubitari potest; is certe Livius fuit.
Quod cum constet, fortasse iam licet paullo confidentius quam
ruodo fecimus etiam de ipsa re iudicare et a Sallustio gra·
vem errorem commissum esse affirmare. Primum enim nunc
ei obstat auctoritas non Dionia, sed Livii haud spernenda;
deinde vix imaginari possumus, quomodo narratio falsa de
Cirtae defectione oriri potuerit, si ea numquam facta esset.
Affirmamus igitur ⁴ primum Cirtam urbem nuper (a. 108⁰ vel
107⁰) ad Bocchum defecisse et Sallustium id reticuisse, deinde,
Cirtam Mario in itinere expugnandam fuisse et id quoquc
aum silentio pressisse. Addimus Sullam his rebus affuisse et
eas ros cadere in argumenta eius Commentariorum. Apparet
igitur Sullam in Commentariis nihil dixisse de ea re, alioquin
enim Sallustius rem ex eis cognovisset, et expugnationem
Cirtae, quae Mario certe laudi habenda fuerat, aSulla in
Commentariis non esse memoratam.

¹) Vide eaquae statim infra sequuntur et Sall. 102, 1. -Ἷ Oros. V.
15, 10.

 

